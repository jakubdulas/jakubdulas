<p>Meta Platforms, Inc., nazwa handlowa Meta (w latach 2004–2021 Facebook, Inc., początkowo TheFacebook, Inc.[5]) – amerykański konglomerat technologiczny z siedzibą w Menlo Park w Kalifornii. Został założony w 2004 roku przez Marka Zuckerberga wraz z Eduardem Saverinem, Andrew McCollumem﻿[w innych językach], Dustinem Moskovitzem i Chrisem Hughesem pierwotnie TheFacebook.com, późniejszy Facebook, popularny serwis społecznościowy. Przedsiębiorstwo jest zaliczane do tzw. wielkiej piątki przedsiębiorstw informatycznych razem z Google'em, Apple'em, Amazonem i Microsoftem[6].</p>

